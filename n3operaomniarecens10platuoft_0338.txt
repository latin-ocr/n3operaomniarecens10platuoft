334 ARGUMENTUM

disputandum sit. Nihil enim perfectum et absolutum
esse arbitratur, cuius conservationi non rite prospe-
ctum sit. Quamobrem etiam hoc curandum ait esse,
ut reipublicae suae leges et instituta quam diutissime
salva maneant et incolumia. Id autem fieri ita tan-
tum posse existimat, si in civitate recens condita re-
periantur, qui sapientiam et veri cognitionem cum
rerum usu et experientia coniunctam possideant,
ideoque primum quidem finem civitati propositum
probe perspectum habeant, ac deinde etiam noverint,
quibusnam legibus et quorum hominum opera uten-
'dum sit, quo feliciter ad illum perveniatur. Et in
nostra quidem civitate, inquit, eiusmodi viri utique
reperiuntur3 sunt enim non alii, quam legum custo-
des natu maximi, praetereaque ii, qui laudabiliter
sunt peregrinati, omnesque iuvenes ab illis quasi in
societatem advocati, qui quidem omnes agant matu-
tinum illum conventum, de quo paullo ante iniecta
est mentio. Hi igitur perpetuo ob oculos habebunt
finem civitati propositum, quem non in singulorum
quorundam civium potentia et auctoritate, non in
opum ac divitiarum possessione, denique non in ex-
ternorum bonorum copia et affluentia cerni iudicavi-
mus, sed potius positum voluimus esse in una sola
virtute, imprimisque in sapientia, quippe quae reli-
quarum virtutum omnium tanquam regina est (p.
961. B.). -- Oportet autem civjtatem, quae salva
sit mansura, similem esse animanti, mente et prae-
stantissimis visus et auditus sensibus instructae,
quandoquidem huius utriusque rei bonitate cuius-
que animantis salus et conservatio maxime con-
tinetur. Itaque conventus ille, quem dicebamus, de-
bet mentis et praestantissimorum sensuum instar esse,
atque penitus perspectum habere, quinam sit finis
universae civitatis, ad eumque omnia ac singula re-
ferre, vitatis multis illis variisque studiis, quibus alias
rerum publicarum gubernatores facile transversi agun-
tur. Itaque illi civitatis custodes nosse debent ante
omnia, uti diximus, quaenam sit virtutis vis et natuta
et quaenam eius partes atque formae, ita quidem, ut
qui sunt exiis iuvenes, totam civitatem quasi cir-
cumcirca intueantur et quidquid perceperint natu
maioribus nuntient, senes vero, tanquam menti simi-
les, consultent et consiliis cum iuvenibus communi-

 

'1
Ἴ ⁴
ἴτ’
7⁵
Ξ

