VULGO PLATONI etc. 4425

quantumvis in suspicionem vocatum, tamen' etiamnum
habent pro Platonico aut saltem in ea versantur opi-
nione, ut quae in illo leguntur exposita, plane ad
mentem Platonis disputata esse existiment, a qua
sententia ne Hermannum quidem Hist. Phil. Plat.
]. c. et Phil. Gruil. van Heus dium Init. Philos.
Plat. Vol. II. Part II. p. 515. sq. multum abesse ani-
madvertimus. Quin etiam exstitit nuperrime vir do-
ctissimus, qui illius denuo tamquam vindicias ageret,
quandoquidem eum ab ipso Platone litteris exaratum
esse demonstratum ivit. Est is Io. Tidemannus,
qui in Commentat. perquam subtili et erudita De
Deo Platonis p. 134. sqq. fidem operis eo modo
defendere conatus est, ut ex eius similitudine et con—
iunctione cum Legibus, quarum sit necessaria quae-
dam appendix, planissime apparere censeat, eum
certe non alii auctori acceptum referri nisi ipsarum
Legum scriptori, ita ut hae si pro opere Platonis
habeantur, necessitate quadam inde consequatur, ut
etiam Epinomis pro genuino Platonis opere habenda
sit. Atque hacc quum ita sese habeant, sponte pro-
fecto intelligitur, ne recentioribus quidem temporibus
controversiam de opusculo Platonico ita compositam
esse, ut dubitationi non amplius locus relictus sit.
Quamobrem quum nos nuper denuo ad libelli lectio-
nem dedissemus invitati recentioribus eius editionibus
a C. Fr. Hermanno, Christ. Schneidero et
Ι. Georg. Baitero sedulo curatis, data hac scri-
bendi opportunitate ita uti constituimus, ut quid de
fide et auctoritate illius existimandum esset, aliquando
disceptaremus diligentius, quod quidem etiam ideo
visum est non inutile fore, quia viri doctissimi, qui
eam quaestionem adhuc tractaverunt, rem non tam
accurate subtiliterque pervestigarunt, quam potius
leviter attigerunt et tamquam per occasionem com-
memorarunt. Etenim nos quidem penitus ita nobis
persuasimus, ut tota caussa diligentius demum co-
gnita effectum iri existimemus, quod nunc quidem non-
dum effectum est, ut num et quatenus Epinomidem
aut pro genuina probare aut ad collustrandam Plato-
nis doctrinam in consilium adhibere liceat, aliquando
certius exploratum habeatur.

Fateri autem statim in disputationis nostrae prin-
cipio licebit, nos omnino in hac caussa ab eorum

