VULGO PLATOM etc. 447

aestimandum iudicandumque scribendi consilium, quod
homo sequutus est. Videmur autem minime iniuste
facere, si illud non modo vanum et inane, sed etiam
stolidum ac perversum censeri oportere existimamus,
quandoquidem Leges Platonis tali supplemento ut
explerentur haudquaquam opus fuit. Etenim primum
quidem scriptor Epinomidis aut sinistre accepit aut
mala quadam calumnia ad caussam suam pertraxit
duos illos locos Legum, unde eum scribendi caussam
et opportunitatem repetiisse antea iudicavimus, quan-
doquidem neuter mancus aut imperfectus videbitur,
dummodo omnia recte intellecta fuerint. Nam libro
quidem septimo p. 818. Ε. videtur sane· philosophus
primo adspectu ampliorem aliquam disputationem
promittere, qua de discendis disciplinis mathematicis
plenius et accuratius agendum sit, id quod etiam
Au g. Boeckhio in Min. p. 74. ita visum est. At
enim vero toto illo loco diligentius paullo considerato
rem longe aliter se habere nullo negotio intelligetur.
Tantum abest enim ut philosophus ibi promiserit,
quod non ipse revera praestiterit, ut alia omnia fecisse
existimari debeat. Quippe loquitur illic hospes Athe-
niensis ab initio quidem paullo dubitantius de di-
sciplinis mathematiciS, quandoquidem inde a p. 818.
Α. haec fere disputat: „Restant adhuc tres discipli-
nae, inquit, quae ab ingenuis hominibus cognoscen-
dae sint, arithmetica, geometria, astronomia. Quae
quidem etiamsi magnae multitudini non possint sub-
tiliore ratione impertiri, tamen cum paucis quibusdam
subtilius communicandae sunt3 in quorum numero
quinam habendi sint, ubi ad finem disputationis per-
venerimus, apertius declarabitur3 populi autem mul·
titudini sufficient, quae ad vitae usum sint conduci-
biliaf‘ Quibus mox p. 818. Ε. subiiciuntur fere haec:
„Sed difficillimum sane est, inquit, de his rebus nunc
aliquid certius constituere et publicis legibus sancire,
ut satius videatur totam hanc rem in praesenti in
medio relinquere et in aliud tempus procrastinare.“
Sed haec quum facile aliquem in eam inducant opi-
nionem, ut totum hoo disputationis argumentum a
Platone revera praetermissum et in aliud tempus dila-
tum esse existimet, tamen res omnino secus habet.
Est enim locus iste de disciplinis mathematicis a phi-
losopho revera satis diligenter illustratus. Etenim

