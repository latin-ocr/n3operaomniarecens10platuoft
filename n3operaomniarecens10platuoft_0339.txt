LIBRI DUODECIMI. 335

caudis communi saluti prospiciant. Quod ut efficiatur,
accuratiore sane opus est disciplina et institutione,
qua una fit, ut in quaque re et multa perspiciantur
et quatenus eadem sit unum quiddam cognoscatur.
Cogendi igitur etiam divinae nostrae civitatis custo-
des sunt, ut virtutis quum unitatem tum varietatem
per quattuor eius partes diffusam accurate cogno-
scant ac perspiciant. Similiter illi etiam pulcri et
boni naturam, quatenus unum et multa sint, per-
spectam habere debent. Quum vero illi praestantis-
simarum quarumque rerum cognitionem habeant ne-
cesse sit, tum imprimis ipsis elaborandum est, ut
deorum ac rerum divinarum subtiliorem adipiscantur
intelligentiam. Nam ceteris quidem civibus utique
venia danda est, si nihil aliud in ea re nisi legum
sequuntur auctoritatem3 sed qui civitati sunt prae-
fecti, ii hausisse sane debent altiorem rerum divina-
rum notitiam, deorumque reverentiam eam tueri, quae
vel ex subtiliore animi cognitione vel ex accuratiore
coelestium corporum observatione proficiscatur. Ni-
mirum rerum coelestium scientia et cognitio luculente
profecto docet, mentem in astris habitantem omnium
rerum esse caussam, ideoque animos hominum ab
impietate maxime avocat. Ad haec vero etiam ac-
cesserint necesse est reliquae disciplinae7 imprimis
musica, quibus omnibus utendum est ad mores et
instituta civitatis emendandos atque corrigendos (p.
961. Β. - 968. A.). —- Itaque convenit inter noS‚
nocturnum illum conventum constituendum esse, qui
tanquam conservandae civitatis nostrae auctor sit
atque patronus, eumque omnis doctrinae et institu-
tionis, de qua exposuimu5‚ participem fieri oportere.
De cuius potestate quamquam, priusquam fuerit con-
stitutus, nondum licet publicas leges scribere, tamen
iam nunc poterit hoc saltem definiri, qua ratione
res universa instituenda sit. Primum igitur eligendus
erit idoneus numerus eorum, qui aetate, eruditione,
moribus et ingeniis ad gerendam eiusmodi custodiam
praeter ceteros idonei sint. Deinde eosdem illos omni
doctrina et humanitate maxime excultos esse volumus;
quamquam nunc nondum diiudicari potest, quaenam,
quando et quamdiu discere debeant3 ipsi enim hoc
tum demum sentient, quum animo suo disciplinae
cognitionem comprehenderint. Iam vero ubi ortus

