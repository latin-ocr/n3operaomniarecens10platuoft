VULGO PLATONI etc. 459

ne in Legibus quidem deseruit, quandoquidem ibi
uon modo Libr. X. p. 806. D. sqq. animam mundi
omnem rerum universitatem permeantem totumque
mundi corpus agitantem tacit, sed etiam (p. 903. C.
sqq.) omnia a deo ita creata atque ordinata esse pro-
nuntiat, ut universi mundi consiliis et rationibus sa-
pientissime sint attemperata. Iam vero vide quam
sinistre ista homo noster acceperit. Is enim non
modo omnem religionem ad unos orbes coelestes,
daemones, nymphas ac semideos retulit, verum etiam
neglecto summo illo, quem Plato statuit, omnium
rerum auctore maxima cum temeritate animam mun-
danam finxit rerum atque animantium procreatricem,
ut ea prope easdem agat partes. quae in Timaeo
summo deo demandatae sunt3 id quod ex iis clarum
fiet ae perspicuum, quae p. 984. C. sqq. ab ipso sunt
proposita. Iani vero nec illud hic silentio est prae—
termittendum, quod p. 977. E. sqq. contenditur et
asseveratur, quidquid usquam boni extet, id ex nu-
mero suam trahere originem. Nam secundum Plato-
nem omnis bonitatis cuiusque fons ac principium in
uno deo atque ideis continetur, quamquam eodem
iudice in adspectaliili rerum natura etiam numerorum
maxima vis et efficacia cernitur-3 quam rationem ho-
mo noster pervertit, quo illustriores scilicet laudes
mathematicae exsisterent. Sed satis iam testimonio—
rum, opinor, unde aliquando appareat, auctorem
Epinomidis ne in singulis quidem doctrinae suae par-
tibus cum germana Platonis doctrina, etiam in Le-
gibus explicata illa, usquequaque consentire. Ex quo
profecto efficitur, ut etiam hanc ob caussam minime
credibile sit, libellum a Platone literis exaratum et
posteritati tamquam haereditate relictum esse.

Sed pergimus tandem ad quartum illud, unde an-
tea apparere iudicavimus libri scriptionem non esse
Platoni attribuendam. De quo tamen loco paucissi-
mis explicare licebit. Etenim est etiam disputandi
ratio, quae in hoc opere dominatur, tam iners, tam
fatua, tam denique inepta, ut prope omni subtilitatis
laude careat atque Platonis ingenio indignissima vi-
deatur. Deest enim primum accurata rerum ac sen-
tentiarum dispositio ao descriptio, sine qua nullo
modo fieri potest, ut recte procedat disputandi ne-
gotium. Ex quo evenit, ut sermo tantum non ubi-

