448 DE EPINOMIDIS

Atheniensis etsi primum veretur ne frustra de tali
re verba facturus sit, tamen posteaquam a Clinia ro·
gatus est, ut ne sententiam suam de his rebus celare
velit, mutata statim mente sua uberrime exponere
instituit, quid quantumque sit, quod in institutione
iuvenili de arithmetica, geometria et astronomia ado-
lescentibus impertiendum videatur, id quod ita
factum est p. 819. A. usque ad p. 822. C. Quae
disputatio profecto ita est comparata, ut qui eam
attente perlegerint, ii certe facile illis carituri sint,
quae Epinomidis auctor longa et prolixa oratione
molestaque verborum abundantia de iisdem rebus in
medium protulit. Atque haec si recte sunt a nobis
animadversa, etiam sponte apparebit, opinor, Platonem
isto quidem loco nihil quidquam praetermisisse, quod
ad Legum integritatem requireretur3 illud unum po-
tius egit, ut etU rerum explicandarum difficultatem ex
hominum ignorantia et inscitia oriundam significaret
et populari: de illis disputationi, qualem deinceps ex-
hibuit, tamqu un proluderet. At enim vero istud
ipsum Epinomidis conditor aut consulto neglexit ut—
pote scribendi intemperantia agitatus aut temere prae·
teriit. Quamobrem perverso consilio caussam scri-
bendi hinc repetiit adeoque ea, quae deesse videren-
tur, suo modo supplere atque compensare conatus
est, ita quidem ut ea scribendi opportunitate simul
etiam ad deformandam summorum magistratuum in-
stitutionem abuteretur. Sed satis haece de loco pri-
ore, unde, quam stolide Epinomidis exarandae con-
silium a sapiente nostro susceptum sit, intelligatur.
Accedimus ad locum Libr. XII. p 966. sqq. De quo
quidem non multo aliter iudicandum censemus. Est
enim et ipse integerrimus, ut ne hic quidem aliquod
Legum supplementum ullo modo opus videatur.
Etenim exponitur quidem ibi omniuo nihil de puerili
nocturnorum magistratuum educatione atque insti-
tutione. Sed inde tamen nondum sequitur, ut ali-
quid ad disputationis iutegritatem deesse existiman·
dum sit. Ap ertum est enim Platonem hanc institu-
tionis disciplinam consulto praetermisisse. Negat enim
philosophusp. 968. C. in praesenti iam posse commode
definiri et constitui, quibusnam artibus ac disciplinis
et quanam ratione futuri civitatis custodes formandi
sint. Itaque satius esse putat, totam hanc caussam

