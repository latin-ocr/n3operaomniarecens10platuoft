442 DE EPINOMIDIS

B. C. ed. Viger. Clemens Alex. Strom. III. ὃ. p.
434. C. XIII. 18. p. 702). C. Theodoretus Therap.
Sermon. II. p. 499. A. B. Cyrillus Alex. Adv.
Iulian. VIII. p. 271. B. Nicomachus Arithmet. p.
20. et 70. ed. Ast. Harmon. p. 41. ed. Meib. Theo
Smyrn. De Mathem. p. 3. et 10. sq. De Mus. p.
31. et 33. Pro clus in Euelid, I. p. 12. in Tim. p.
²269. C. qui librum subinde etiam libri tertii decimi
Legum Platonicarum nomine insigniunt, ut diserte
tecit Nicomachus Isag. Arithmet. p. ΤΟ. ed. Ast.
Atque etiam ille ipse Diogenes Laertius, qui
unus fere veterum criticorum de eius originibus dubi-
tationes ad posteritatis memoriam prodidit, tamen
Libr. III. 37. quo loco adulterinos Platonis dialogos
enumerat, illum plane transmittit silentio, ac Libr. ΙΙΙ.
56. et (il. sq. liquido testatum reliquit, etia-m doctis-
simos grammaticos, Aristophanem Byzantium
et Thrasyllum, libellum pro germano ingenii Pla-
tonici fetu habuisse, quippe quum ambo ipsum in
trilogiis vel tetralogiis, in quas Platonis dialogos di-
gesserint, certo quodam loco inseruerint. Ex quibus
omnibus profecto unicuique perspicuum esse debet,
antiqua certe aetate viros doctos tere in ea conspi-
rasse sententia, ut, quantumvis de, libelli fide et au-
ctoritate a criticis nonnullis dubitatum esse constaret,
tamen ipsum pro genuino Platonis opere agnoscendum
esse arbitrarentur. Nec vero aliter multo sentiendum
est de temporibus recentioribus. Nam qui proxime
post Patritium longo sane agmine in medium pro-
dierunt historiae philosophiae enarratores, ii, quan-
tum nos quidem sciamus, illius iudicio haudquaquam
permoti sunt, ut libro fidem derogarent3 imo illo us-
que usi esse reperiuntur tamquam fonte sapientiae
Platonicae sincerissimum quod ipsum etiam vir Pla-
tonicae doctrinae notitia longe instructissimus, G. G.
Tennemann us, iudicio suo comprobavit, qui Syst.
Philos. Plat. Vol. I. p. 92. sq. Epinomidis fidem ea
ratione tutatus est, ut naevos istos, quibus libellus
est deformatus, ab senili scriptoris imbecillitate ex-
cusationem habere iudicaverit. lam vero qui postea
exorti sunt scripti controversi oppugnatores, ii licet
permultorum criticorum tulerint suffragia, tamen opera
sua neutiquam id effecerunt, ut omnibus de senten-
tiae suae veritate persuaderetur. Multi enim libellum

i
1

