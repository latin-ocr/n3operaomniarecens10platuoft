332 ARGUMENTUM

dato perpetuo functuros. Hi vero magistratus eos,
qui munere aliquo publico functi fuerint, publice
iudicent atque puniant. Ornentur autem illi et vivi
et mortui summis honoribus atque praemiis, siqui-
dem in fungendo officio suo probi et honesti reperti
fuerint (p. 045. Β. - 948. Α.). - Iurisiurandi usus
in iudiciis nullus sit, omninoque iis tantum conceda-
tur, quibus periurium videatur nihil allaturum esse
commodi et utilitatis (p. 948. B. - 949. C.). -
Oneribus publicis si quis se subtraxerit, is prouti
minor aut maior fuerit eius in hac re contumacia,
minores maioresve poenas luat (p. 945). C. D.) —
Commercium cum aliis populis et gentibus etsi huic
civitati nostrae non videtur necessarium esse, quan-
doquidem ea nullam factura est mercaturam, tamen
peregrinationes non sunt interdicendae3 habent enim
illae hoc utilitatis, ut aliorum hominum mores, leges
et instituta cognoscere liceat, unde plurimum com-
modi in rempublicam redundabit. Neque vero exte-
rorum commoratio in nostra civitate prohibenda est,
nisi crimen inhumanitatis subire velimus. Constitua-
tur tamen lege hoc, ut peregrinari nemini privato li-
ceat, nisi qui quadragesimum aetatis annum supe-
raverit. Publice vero peregre proficisci permissum
sit praeconibus, legatis, speculatoribus, denique iis,
qui sacrorum ludorumque Graecis communium so-
lemnia obeant. Praeterea etiam iis, qui rerum huma-
narum usum et notitiam in peregrinis terris colligere
voluerint, peregrinandi venia a legum custodibus im—
pertiatur. Prodest enim ea res plurimum ad cultum
humanitatis ipsamque rempublicam, modo prohibea-
tur itinerum abusus, ac detrimenta, quae afferre ‘pos-
sint, avertantur. Itaque primum quidem iis tantum
peregrinationes concedantur, qui morum honestate et
ingenii bonitate excellant, eaque venia illis tribuatur
inde ab quinquagesimo aetatis anno usque ad annum
sexagesimum. Qui quidem homines, ubi domum re-
duces facti fuerint, communicanda cum aliis rerum,
quas didicerint, notitia et cognititione multum sane
prodesse poterunt patriae in conventibus ab iis civi-
bus instituendis, qui leges inspiciunt (τῶν περὶ νό-
μους ἐποπτευόντων). Sunto autem isti sacerdotes pru-
dentes et honesti, educationis curatores et, qui ab iis
tanquam in disciplinam recipiuntur, cives iuniores tri-

 

