LIBRI DECIMI. 1225

regendisque rebus humanis id unum fuit relictum,
ut suum cuique locum pro animarum indole ac vir-
tute assignaret, meliori meliorem, deteriori deterio-
rem, ita quidem, ut omnium ac singulorum virtus et
beatitas pro cuiusque rationibus quam maxima posset
existere. Etenim permissum omnino cuiusque arbi-
trio est, qualis tandem velit evadere. Quemadmo-
dum igitur quisque eam pro se adeptus est liberta-
tem, ut sua sponte virtutem aut eius contrarium se-
ctari liceat, ita etiam aeterna quadam fatorum lege
locum vel stationem nanciscitur pro naturae suae in-
dole ac virtute aut superiorem aut inferiorem. Ete-
nim constituit deus sane hunc fatorum ordinem, ut
animae, quo magis deliquerint et a virtute defecerint,
eo inferius detrudantur3 quo studiosius autem virtu-
tem coluerint, eo meliorem post hanc quidem vitam
statum et conditionem accipiant. Quod quidem di-
vinum iudicium nemo ullus unquam poterit subter-
fugere, etiamsi sese in ultimis terrae profunditatibus
abscondere aut pennis in coelum usque attollere co-
netur. Ex his omnibus vero perspicuum fit, deum
non solum res humanas curare, sed easdem etiam
sapientissime instituere, regere, gubernare et admini-
strare (p. 903. Β. -—— 905. C.) — Iam vero hac
parte disputat-ionis pertractata denique etiam ad
eorum sententiam examinandam acceditur, qui, licet
deos et esse et res humanas curare sibi persuaserint,
tamen ideo impie de illis sentiant, quia eos precibus,
donis et muneribus flecti adeoque 'corrumpi posse
dictitent. Eam vero opinionem Atheniensis docet
deorum dignitati atque maiestati plane esse adver-
sariam ideoque impiam ac scelestam. Nam si vel
humanarum rerum custodes et administratores, in-
quit, turpissimum esse putant donis et muneribus
corruptum earum rernm curam ac tutelam negligere,
quarum custodia alicuius fidei commissa sit3 quanto
magis id deos dedecere arbitrabimur, qui sunt. homi-
num ab iniustitia, petulantia, insipientia, vitiis de-
nique ac sceleribus defensores maximi et potentis-
simi? Nimirum largitionibus ac donis corrumpi et a
institia per improbos ad pravitatem deflecti, id vero
aut magnae imbecillitatis argumentum est aut indi-
cium facit turpissimae avaritiae, aut arguit etiam
alia vitia, quibus deos affectos esse putare nefas est.

