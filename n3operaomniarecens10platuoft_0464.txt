4⁸30 DE EPINOMIDIS

que temere oberrare videatur, ut, nullo consilio huc
atque illuc vagetur, ut tortuosis ambagibus nulla ur-
gente necessitate circumducatur, denique ut iusta
singularum partium copulatione, qua alia ex aliis apta
sint atque nexa, per onmia tere careat. Quod certe
neminem praeteribit, opinor, qui omnem disputationis
cursum ab initio usque ad exitum vel levi opera lu-
straverit, ut non opus videatur rem singulorum exem·
plorum commemoratione copiosius exponere et con-
firmare. Iam vero quod cum isto vitio, sanequam
magno illo, quale nec in Legibus Platonis admissum
animadvertas, proxime coniunctum esse solet, ut etiam
iusta argumentationis progressio negligatur, idem
etiam in 'noc opere est admissum creberrime, quan-
doquidem in singulis eius partibus non ita raro apta
sententiarum connexio et subtilis argumentorum con-
clusio plane desideratur. Ita statim ab initio dialogi
postquam temeraria ista artium ac disciplinarum facta
est divisio, nullis rationibus allatis protenus conten-
ditur et asseveratur, unam scientiam mathematicam
veram scientiae laudem afferre: quod sane non est
subtiliter concludere, sed plumbea ratione ponere et
contendere. Ac similiter iudicandum est etiam de
aliis locis bene multis, veluti de pf680. A. ubi quae
de ortu animalium disputantur, ea adeo carent vi
probandi, ut prorsus confuse et perplexe sint expo-
sita nec facile a quoquam intelligi queant. Nimirum
commiscuit homo passim sua ipsius placita cum sen-
tentiis Platonis, cuius varios ac diversos locos tam-
quam pannos quosdam adhibuit, unde suam sibi ve-
stem aliquam consueret, ut profecto mirum non sit,
cum neglecta iusta singularum partium iunctura te—
mere ab aliis ad alia deerravisse, quemadmodum fere
iis accidere solet, qui aliorum scriniis compilandis
sibi doctrinae gloriolam comparare gestiunt. Prae-
terea ad hoc vitium accedit etiam aliud, quod ho-
minis fraudem et inscitiam non minus arguit. Non
raro enim sermo delabitur ad genus dicendi decla-
matorium, ut non subtilem disputatorem sed loqua-
cem de schola nugatorem audire videamur, qui do-
ctrinae vel etiam eloquentiae suae copias ostentare
volucrit. lta declamatorio modo nullaque sere data
eius rei opportunitate p. 973. C. l). E. et 974. A. B.
ostenditur, fieri non posse, ut homines iu hac vita.

A

     

