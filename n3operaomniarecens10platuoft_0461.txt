VULGO PLATONI etc. 457

Legum VII. p. 818. C. ubi hospes Atheniensis, ma-
thematicae scientiae demonstraturus necessitatem, pri-
mum quidem contendit, sine illa nec deum nec dae-
monem aut heroa hominum procurationem gerere
posse, ac deinde etiam addit, multum abesse, ut
homo divinus (ιθ-εἷος) fiat, qui neque unum et duo
aut paria et imparia discernere neque noctes ac dies
dinumerare nec denique solis reliquorumque siderum
circuitus animadvertere didicerit. Quibus verbis te-
mere arreptis in eam deductus est opinionem, ut
Platonem putaverit homines iudicavisse unis studiis
mathematicis divinos fieri ideoque etiam pios et re·
ligiosos evadere. Sed quid plura? tenemus enim iam
rursus fraudem manifestam, quandoquidem etiam prin-
cipale libelli argumentum Platone ipso plane indignum
esse liquido apparuit, ut proiecto hoc quoque nomine
de adulterina operis origine constare videatur.
Pergimus igitur ad tertium illud, unde supra
significavimus item intellectum iri, Epinoniidem esse
suppositiciam neque ab ipso Platone compositam aut
niente et cogitatione designatam. Quamquam enim
libelli auctor studiosissime doctrinam suam ad ratio-
nis Platonicae similitudinem conformare studuit cal-
lidoque artificio integros Legum ac Timaei locos ita
sequutus est, ut nusquam a summi philosophi sen-
tentia discessisse videretur, tamen quod modo in
principalis argumenti tractatione ei accidisse animad-
vertimus, idem etiam in singulis quibusdam sententiis
illustrandis factum esse nullo tere negotio demonstrari
potest. Posuit enim utique imprudens hic et illic,
quae cum germana Platonis doctrina nullo pacto con—
ciliaveris. Pertinet huc primum divisio illa artium
ac disciplinarum p. 974. E. sqq. ab eo proposita..
Nam quod artes ac disciplinas voluit vel ad victus
necessitates vel ad voluptates vel ad sustentanda vi-
tae communis negotia pertinere, iisque adiunxit de-
nique scientiam mathematicam, quae scilicet una no-
‘mine scientiae digna sit, est profecto haec divisio a
mente ac sententia Platonis alienissima. Nam ut ni-
hil dicamus de ceteris eius vitiis, quae prope in ocu-
los incurrunt, scientiam ille ad unam solam restrinxit
mathematicae cognitionem, quum tamen Plato con-
stanter uni philosophiae verae scientiae laudem vin-
dicandam esse iudicaverit. Id quod ne in Legibus

