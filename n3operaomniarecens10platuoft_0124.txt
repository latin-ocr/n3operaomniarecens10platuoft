120 ARGUMENTUM

instructa nobis non intellectis, pro numine divino
haberi oportere. Idem vero, quod de rerum univer-
sitate iudicamus, etiam de sole, luna, astris atque de
annis, mensibus, tempestatibus est existimandum.
Quorum omnium caussas quoniam facile apparet
omni esse· virtute ac praestantia maxime insignes,
animas iis praefectas deos esse rectissime statuemus,
Hoc autem si recte ita statuitur, quis quaeso est
quin sponte fateatur verissime dictum esse, omnia
esse plena deorum? Atque haec quidem quum ita
sese habeant, tandem missos faciamus istos, qui vim
naturamque deorum 'sublatam volunt, hac quidem
lege atque conditione, ut aut nos erroris convincant,
qui ab eorum ratione longissime discedimus, aut, si
id non possint facere, nobis ingenue assentiantur at-
que postero tempore ita vivere instituant, ut iis con-
sentaneum est, qui deos esse penitus sibi persuase-
rint (p. 896. D. — 899. D.). - Haec igitur Athe-
niensis eo consilio, ut numen divinum esse intelliga-
tur. Qua disputatione finita sese continuo ad eos
convertit, qui, etsi deos esse largiantur, tamen eos
res humanas curare negent. Quos quidem orator ita
conatur edocere meliora, ut primum eos de caussis
admoneat, cur impiam istam opinionem animis suis
susceperint. Itaque eos tali fere modo compellat:
O bone, inquit, qui deorum providentiam nullam
esse putas, videtur tua ipsius cum numine divino
cognatio te movere et adducere posse, ut illos pie
agnoscas, colas et reverearis3 sed cur secus facias,
caussa haec est. Inducit enim te ad impietatem ho-
minum iniustorum et improborum fortuna, quae saepe
videtur esse faustissima et beatissima, praesertim
quum saepe etiam carminibus et'omnis generis ora·
tionibus 'mirum qua-ntum celebretur3 ubi igitur im-
probos homines vides ad extremum vitae humanae
terminum sine offensione ac singulari quadam felici-
tate pervenire atque etiam filios et nepotes relinquere
in summa felicitate et honore constitutos, tum vero
animo tuo vehementer perturbaris, quum scilicet ani-
madvertis esse non paucos, qui adeo per nefandas
ac diras impietates ex humili conditione ac fortuna
ad summae potentiae ac felicitatis fastigium escen-
derint. Talibus igitur rebus tu perturbaris auimo,
et quamquam non audes propter tuam cum diis

