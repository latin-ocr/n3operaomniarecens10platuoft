470 1³1⁴] EP1NOM1D1s VULGO etc.

11. p. 492. ed. 1. Ed. Zellero Hist. Phil. II. p.
694. ed. ·2. et Car. Fr. Hermanno Hist. Phil.
Plat. I. p. 590. placuit, qui Epinomidem putarunt
ab Academiae veteris assectatore aliquo non ita multo
post Platonis obitum litteris consignatam esse, quan-
doquidem in ea veteris Academiae philosophandi ra-
tio dominetur. Nimirum expressit sane homo istius
philosophiae morem et consuetudinem, sed ita ex-
pressit, ut eius vim atque indolem nequaquam per-
spexisse reperiatur. Ex quo efficitur, ut liber poste-
riore demum aetate ortus esse iudicandus sit. Id
quod tanto rectius ita statuere videmur, quod etiam
Stoicae doctrinae vestigia in eo extant, quale est il-
lud, quod daemonum origo refertur ad aetherem, et
quod anima mundana omnium rerum parens atque
effectrix esse iudicatur, de quo Stoicorum placito v.
Tiedemann. Syst. Philosoph. Stoicae Vol II. p.
117. sqq. Quamquam de anima mundana fortasse
iam Speusippus sensit similiter, quippe qui eam ni-
hil aliud nisi ipsum deum esse voluerit, sicuti est
apud Ciceron. De Nat. Deor. 1. 13. Nec multo
secus Speusippus, Platonem avunculum
subsequens, et (deum) vim quandam dicens,
qua omnia regantur, eam'que animalem
evellere ex animis conatur cognitionem
de orum. Verum istud quidem ut in medio relin-
quendum sit, illud saltem dubium non est, quin falso
statuatur auctorem Epinomidis veteris Academiae
luisse amicum et assentatorem. Imo vixit ille, si
quid supicari licet, Alexandrina demum aetate, quam
talium ingenii fetuum constat parentem fuisse longe
foecundissimam. Enimvero tum quidem facillime ita
fieri potuit, ut tenebrio aliquis Platoni istud Legum
supplementum per fraudem supponeret, et quo faci-
lius ipse in obscuro lateret, primorum Academicorum
philosophandi rationem, quam Plato ipse extrema
aetate praeivisse videretur, imitando exprimeret. In
quo tamen homo fraudulentissimus temere ruit, ita
ut et a Platonis mente atque consilio longissime ab-
erraverit et veteris Academiae rationem ac doctri-
nam, quam nou essct assequutus, passim miserrimc
depravaverit.

.—,—.---.

