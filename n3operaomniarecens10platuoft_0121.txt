 

LIBRI DECIMI. 117

persuadeant, esse profecto vim et naturam divinam
de eaque indigne sentire nefas esse. Qua quidem
ratione legumlator sapientissime etiam ipsis legibus
suis opitulabitur eas non minus natura esse osten-
dens quam rerum naturam, quippe quum ambae
menti suam debeant originem secundum rectam ra-
tionem prognatae (p. 888. E. - 891. C.). — Iam
vero opiniones illorum hominum, de quibus modo
dictum est, ubi spectamus accuratius, quid de earum
veritate existimandum sit, non ita difficile ad iudi·
candum videtur. Versantur enim illi in ea opinione,
ut rerum elementa, ignem, aquam, aerem, terram,
primum orta esse ideoque naturam, quam ipsi vocant,
prius quam animam atque mentem extitisse arbitren-
tur. Quae quidem opinio sicuti fons ac principium
est eorum omnium, quae de numine divino statuunt,
ita longe est vanissima. Quippe iudicio plane per-
verso illi id, in quo omnis et generationis et muta-
tionis caussa principalis continetur, posterius natum
esse volunt, quum tamen omnibus apertum esse de-
beat, animam et quae cum ea coniuncta sunt artis·
sime, rationem, scientiam, artem, legem, prius exti-
tisse quam res sub sensus subiectas et corporeas,
quandoquidem harum mutatio ac dispositio plane
ex illis apt-a atque suspensa est. Quod quo clarius
intelligatur, suscipienda est difficilis quidem, sed
magna item et ad veri cognitionem utilissima dispu-
tatio (ρ. 891. C. — 893. A.). - Videtur autem id,
quod nobis volumus, hac fere effici argumentatione.
Omnes omnino res, quotquot extant, duplicis sunt
generis, siquidem aliae moventur, aliae sunt quietae
atque motu carent. Utraeque autem indigent spatio,
in quo vel moveantur vel quiescant. Iam vero illae,
quae moventur, rursus duplicis generis sunt, quum
duo sint motus genera. Etenim quae moventur, ea
aut in uno eodemque versantur loco aut ex alio in
alium locum feruntur, quandoquidem alia in orbem
circumaguntur, alia motu suo feruntur aliorsum at-
que progrediuntur modo basin unius centri habentia
modo aliter comparata. Quae porro in alium locum
meant, ea quotiescunque inter se occurrunt, stanti-
bus ,adcurrentia divelluntur, in ea vero incidentia,
quae ex adverso inter se contingunt et in unum fe-
runtur, cohaerescentia cum istis copulanturet coagu-¹

